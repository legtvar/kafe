<p>Filmový festival Fakulty informatiky Masarykovy univerzity (FFFI MU) je festival krátkých amatérských filmů.
    Festivalový večer se bude konat na Fakultě informatiky MU a v Univerzitním kině Scala v pátek 17. 5 2024 od 19
    hodin.</p>

<h3>Propozice</h3>

<h4>Podmínky pro přijetí filmu</h4>
<ol>
    <li>Do soutěže mohou být přijata pouze amatérská audiovizuální díla.</li>
    <li>Přihlášené filmy mohou být libovolného žánru i formy zpracování (hraná,
        animovaná, ...).</li>
    <li>Filmy musí mít délku nejvýše 8 minut.</li>
    <li>Tvůrci filmu nesmí být profesionálové v tvorbě audiovizuálních děl.</li>
    <li>Snímek nesmí být starší než 3 roky.</li>
    <li>Snímek nesmí porušovat žádná autorská práva.</li>
    <li>Film může přihlásit pouze jeden z jeho autorů, a to se souhlasem všech spoluautorů díla.</li>
    <li>Přihlášení je zdarma.</li>
    <li>Snímky je nutné přihlásit do 9. 4. 2024 24:00 pomocí tohoto online formuláře.</li>
    <li>Součástí přihlášky musí být též doprovodný text se stručnou anotací snímku.</li>
    <li>Pokud film obsahuje mluvené slovo v češtině/sloveštině, autor musí dodat anglické titulky. Podobně, pro mluvené slovo v angličtině, musí autor dodat české/slovenské titulky.</li>
    <li>Každý autor/autorský kolektiv může přihlásit na festival maximálně tři samostatné snímky.</li>
    <li>Autor musí buď dodat odkaz na zveřejněné dílo na platformě YouTube, nebo souhlasit s nahráním snímku na kanál
        FFFI MU. </li>
</ol>

<p>Pořadatelé festivalu si vyhrazují právo bez předání k posouzení Programovému výboru vyloučit příspěvky, které
    nesplňují
    výše uvedené podmínky, nebo příspěvky, které jsou obsahově v rozporu s českou legislativou.</p>

<p>Výběr snímků k projekci a dramaturgii večera určí ředitel festivalu s vyučujícími předmětu PV113 Produkce filmového
díla. Tato interní porota není shodná s odbornou porotou, která finálně určí vítězné pozice. Na zařazení do programu
festivalu není právní nárok.</p>

<p>Autoři budou o přijetí či nepřijetí díla k projekci na festivalu informování pomocí kontaktů uvedených v přihlášce.
Snímky vybrané Programovým výborem budou během Festivalového večera (17. 5. 2024, 19:00) promítány na plátnech v Brně.</p>

<h4>Soutěž snímků</h4>

<p>Soutěžní snímky budou hodnoceny během Festivalového večeru dvěma způsoby:</p>
<ol>
    <li>Hlasováním odborné poroty</li>
    <li>Diváckou anketou</li>
</ol>

<p>Na výhru v soutěži nemá soutěžící právní nárok a nepeněžní ceny nelze ani alternativně plnit či proměnit v
    penězích. Ceny budou vydány na základě oboustranné dohody autora s pořadateli.</p>

<p>Přihlášením audiovizuálního díla (filmu) přihlašující prohlašuje, že disponuje právem dílo takto užít a že
    disponuje oprávněními k dílům ve filmu užitých.</p>

<p>Přihlášením filmu přihlašující poskytuje pořadateli bezplatnou licenci k promítnutí díla v rámci festivalu.</p>

<p>Autor přihlášením snímku dále MU poskytuje nevýhradní bezplatnou licenci k uchování rozmnoženiny k případnému
    promítání díla v rámci výuky a propagaci FFFI MU a ke zveřejnění díla v systému KAFE
    (<a>https://kafe.fi.muni.cz</a>). Územní a množstevní rozsah licence je neomezený. Oprávnění jsou udělována
    na celou dobu trvání příslušných práv.</p>


<h4>Doporučení</h4>

<ul>
    <li>Včas ověřte, že platforma YouTube nedetekuje ve vašem filmu porušení autorských práv.</li>
    <li>Pokud je potřeba platformě YouTube doložit, že držíte licenční práva na použitý materiál, kontaktujte nás na
        festival-tech@fi.muni.cz.</li>
</ul>
